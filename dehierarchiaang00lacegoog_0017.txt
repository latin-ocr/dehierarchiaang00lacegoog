Vlll PRAEFATIO.

disceptare posse de rebus quae nobis clara et aperta vide-
antur. ldeo errores illorum non ex sano et sincero iudicii
discrimine exortos aestimare solemus, sed perversitati, fraudi,
caecitati voluntariae, et caeteris id genus improbitatibus
imputamus. Dolor etiam vulneris a fraterna manu accepti
maior est, iniuria durior, fraus acerbior. Quae cum observet
inimicus mentes nostras excitat, animos inflammat, corda
excaecat, ut quae prius casu forsan acciderint, aut mendis
levioribus implicata fuerint, in mala diuturna et gravia evadant.
Itaque diversa illa duna et diversae operationes, quas Deus
huic vel illi eo fine dederit, ut multiplicem suam sapientiam
ostendat, et ecclesiam vario ornatu distinguat, schismatis
urigo sactae sunt ; et gloria vera Dei in vanam gloriam
hominum dissidentium et pro se laborantium misere conversa
est

Venire tamen potest ex misericordia Dei hora illa exoptata
cum pacis desiderium inter Christianos super omnia im-
pedimenta dissidii inveterati consurgat. “Spiritus ubi vult
spirat, et vocem eius audimus¹' primo leniter mumurantem in
anguliS, deinde gravius sonantem, mox publice et instantius
inclamantem⁴ Quae hora, credo, non longe abest. Signa
enim temporum nos manifeste monent ipsa fidei fundamenta
subrui, diem tribulationis ecclesiae adesse. His igitur ani-
madversis nonne oportet homines Christianos, ira et discordia
sepositis, manus invicem tendere et consilium una capere quo-
modo societas antiqua, et cum societate fortitudo martyrum

· pristinorum, his diebus saeculari otio deditis, instauretur?

Certe in controversia Romana iras et odium seponere
nostrum est; sed iudicium integrum et aequum ex altera
parte postulare verum est. lntegrum dico, curn mendaciis et
figmentis Deo servire impossibile sit ; aequum vero postulamus
ut a fratribus, quibus in melius quod sactum sit non in peius
interpretari congruum sit. Qua in re necesse est, mutari

