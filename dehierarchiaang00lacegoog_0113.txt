88 ΕΑΡ. lv. DE 1NTENT10NE.

dicenda praecepit, propriam suam intentionem intentioni
Ecclesiae totam subicit; neque externos tantum actus ex
mero iussu Ecclesiae perficit, sed potius actus intentione
Ecclesiae ad certum finem determinatos ministerialiter agendo
perhibet, Quid autem per hos actus externos Ecclesia
efficere intendat, seu quemnam finem revera sibi proposuerit,
si quando minister vel nesciverit vel male intellexerit, non
ideo in irritum ruet sacramentum, licet minister in casu
minime intendat id quod intendit Ecclesia. Non enim in
propria sua persona agit, sed in persona Ecclesiae; non
proprios suos actus, sed actus Ecclesiae perficit; quos, dum
partes ministri tantum sibi tribuat, ab eo fine, quem respicit
Ecclesia, nequaquam divertere potest

135. An igitur nihil ipse intendit? Videtur quidem
S. Thomas, loco citato, nullam prorsus intentionem mentalem
in ministro requirere. Sed hocv durius. Nam nisi quid ipse
in mente intenderit, tota actio in meram gesticulationem
cadet. Omnis enim actus humanus, qui in se finem non
habeat, per quandam intentionem determinatur, quam rationi
actus congruam esse oportet. Ergo actus ministerialis per
intentionem ministerialem determinatur. Intentionem autem
ministerialem habere nihil aliud est quam propriam in-
tentionem intentioni alterius subicere. Neque ullatenus
necesse est ut minister hanc alterius intentzhnem vel ipse
habeat vel etiarn intelligat. ld unum requiritur ut quod alter
fieri velit, quicquid sit, id ipse facere intendat Itaque si quos
actus externos alter proposuerit quibus id quod intenditur
efficiatur, minister simul his actibus perhibitis, nisi fortasse si
eos inefficaces esse pro persuasissimo habuerit, intentionem
suam ministerialem perfecerit. Namque intentionem alterius
tum debito more expressit turn quantum in se est efficacem
reddidit Atqui ad conficienda sacramenta quidam actus
externi ab Ecclesia proponuntur, quorum efficaciae diffidere
nefas, Hos igitur si minister sacramenti, qui et Ecclesiae seu
potius ipsius Christi Ecclesiae Domini minister, fideliter
adhibuerit, intentionem Ecclesiae satis exprimet, sacramentum
sine dubio conficiet, quod facit Ecclesia vere perficiet; idque
vi suae intentionis ministerialis totum comparabit.

